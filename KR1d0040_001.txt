# -*- mode: mandoku-view -*-
#+TITLE: 儀禮述註
#+DATE: 2015-09-23 09:37:49
#+PROPERTY: JUAN 1
<pb:KR1d0040_WYG_001-1a>¶
欽定四庫全書¶
　儀禮述註卷一¶
　　　　　　　　　　　安溪　李光坡　撰¶
儀禮¶
　疏曰儀禮周禮同是周公所制題號不同者周禮取¶
　别夏殷故言周儀禮不言周者欲見兼有異代之法¶
　故士冠有醮用酒燕禮云諸公士喪禮云商祝夏祝¶
　是兼夏殷儀禮亦名曲禮言儀者見行事有威儀言¶
<pb:KR1d0040_WYG_001-1b>¶
　曲者見行事有屈曲故有二名也○孔疏曰漢書藝¶
　文志云漢初髙堂生傳禮十七篇是也至武帝時河¶
　問獻王得古禮五十六篇獻王獻之又六藝論云後¶
　得孔子壁中古文禮凡五十六篇其十七篇與髙堂¶
　生所傳同而字多異其十七篇外則逸禮是也¶
　　士冠禮第一¶
　　　鄭目錄云童子任職居士位年二十而冠主人¶
　　　𤣥冠朝服則是仕於諸侯天子之士朝服皮弁¶
<pb:KR1d0040_WYG_001-2a>¶
　　　素積○坡謂註據士身自加冠為目然士子冠¶
　　　疑亦用此禮曲禮言禮不下庶人孔疏云其有¶
　　　事則假士禮而行之是也¶
士冠禮○筮於廟門¶
　註曰筮者以蓍問曰吉凶於易也冠必筮日於廟門¶
　者重以成人之禮成子孫也廟謂禰廟不於堂者嫌¶
　蓍之靈由廟神○疏曰不筮月者夏小正云二月綏¶
　多士女冠子娶妻時也旣有常月故不筮言子兼言¶
<pb:KR1d0040_WYG_001-2b>¶
　孫者家事綂於尊若祖在則為冠主故兼孫也¶
主人𤣥冠朝服緇帶素韠即位於門東西面¶
　註曰主人將冠者之父兄也𤣥冠委貌也朝服者十¶
　五升布衣而素裳也衣不言色者衣與冠同也筮必¶
　朝服者尊蓍龜之道緇帶黒繒帶素韠白韋韠長三¶
　尺上廣一尺下廣二尺其頸五寸肩革帶博二寸天¶
　子與其臣𤣥冕以視&KR0203;皮弁以日視朝諸侯與其臣¶
　皮弁以視朔朝服以日視朝凡染黒五入為緅七入¶
<pb:KR1d0040_WYG_001-3a>¶
　為緇𤣥則六入與○疏曰禮之通例衣與冠同色裳¶
　與韠同色○楊氏曰朝服重於𤣥端冠時主人𤣥端¶
　爵韠今此筮亦在廟不服𤣥端而服朝服是尊蓍龜¶
　之道也¶
有司如主人服即位於西方東面北上¶
　註曰有司羣吏有事者謂主人之吏所自辟除府史¶
　以下¶
筮與席所卦者具饌於西塾¶
<pb:KR1d0040_WYG_001-3b>¶
　註曰筮所以問吉凶謂蓍也所卦者所以畫地記爻¶
　易曰六畫而成卦饌陳也具俱也西塾門外西堂也¶
布席於門中闑西閾外西面¶
　註曰闑門橛閾閫也¶
筮人執筴抽上韇兼執之進受命於主人¶
　註曰筮人有司主三易者韇藏筴之器○疏曰筴即¶
　蓍也曲禮曰筴為筮韇以皮為之言上韇者其制有上¶
　下下者從下向上承之上者從上向下韜之也¶
<pb:KR1d0040_WYG_001-4a>¶
宰自右少退賛命¶
　註曰自由也賛佐也命告也佐主人告所以筮也少¶
　儀曰賛幣自左詔辭自右○疏曰士無臣以屬吏為¶
　宰地道尊右故賛命皆在右引少儀者取賛命在右¶
　之義¶
筮人許諾右還即席坐西面卦者在左¶
　註曰即就也東面受命右還北行就席卦者有司主¶
　畫地識爻者○楊氏曰筮人東面受命於主人右還¶
<pb:KR1d0040_WYG_001-4b>¶
　即席西面坐筮少牢禮亦東面受命於主人西面立¶
　筮又士喪卜葬曰宗人西面命龜退負東扉卜人西¶
　面作龜以此知龜筮皆西面¶
卒筮書卦執以示主人¶
　註曰卒已也書卦者筮人以方寫所得之卦也¶
主人受眡反之¶
　註曰反還也¶
筮人還東面旅占卒進告吉¶
<pb:KR1d0040_WYG_001-5a>¶
　註曰旅衆也還與其屬共占之¶
若不吉則筮遠日如初儀¶
　註曰逺日旬之外¶
徹筮席¶
　註曰徹去也¶
宗人告事畢¶
　註曰宗人有司主禮者¶
主人戒賔賔禮辭許¶
<pb:KR1d0040_WYG_001-5b>¶
　註曰戒警也告也賔主人之僚友禮辭一辭而許也¶
　再辭而許曰固辭三辭曰終辭○疏曰同官為僚同¶
　志為友廣戒僚友使來觀禮也¶
主人再拜賔答拜主人退賔拜送前期三日筮賔如求¶
日之儀¶
　註曰前期三日空二日也筮賔筮其可使冠子者賢¶
　者恒吉○疏曰冠旣筮賔特牲少牢不筮賔者彼以¶
　祭祀之事主人自為獻主羣臣助祭而已天子諸侯¶
<pb:KR1d0040_WYG_001-6a>¶
　之祭祭前已射於射宫擇取可預祭者故不筮¶
乃宿賔賔如主人服出門左西面再拜主人東面答拜¶
　註曰宿進也宿者必先戒戒不必宿其不宿者為衆¶
　賔或悉來或否主人朝服○疏曰上文筮日時朝服¶
　至此無改服之文則知皆朝服○楊氏曰上文主人¶
　戒賔者廣戒僚友使來觀禮及前期三日筮賔乃於¶
　廣戒僚友之中又筮其可使冠子者筮得其人於是¶
　宿以進之其衆賔則但戒而不宿故曰宿者必先戒¶
<pb:KR1d0040_WYG_001-6b>¶
　戒不必宿¶
乃宿賔¶
　註曰乃宿賔者親相見致其辭¶
賔許主人再拜賔答拜主人退賔拜送宿賛冠者一¶
人亦如之¶
　註曰賛冠者佐賔為冠事者宿之以筮賔之明日¶
厥明夕為期於廟門之外主人立於門東兄弟在其南¶
少退西面北上有司皆如宿服立于西方東面北上¶
<pb:KR1d0040_WYG_001-7a>¶
　註曰厥其也宿服朝服○疏曰厥明夕謂宿賔賛之¶
　明日向暮時也為期為加冠之期也¶
擯者請期宰告曰質明行事¶
　註曰擯者有司佐禮者在主人曰擯在客曰介質正¶
　也宰告曰旦日正明行冠事¶
告兄弟及有司¶
　註曰擯者告也¶
告事畢¶
<pb:KR1d0040_WYG_001-7b>¶
　註曰宗人告也¶
擯者告期於賔之家¶
夙興設洗直於東榮南北以堂深水在洗東¶
　註曰夙早也興起也洗承盥洗者棄水器也士用鐵¶
　榮屋翼也周制自卿大夫以下其室為夏屋水器尊¶
　卑皆用金罍及大小異○朱子曰周制天子諸侯得¶
　為殿屋四注卿大夫以下但為夏屋兩下四注則四¶
　方皆有霤兩下則惟南北有霤而東西有榮謂之榮¶
<pb:KR1d0040_WYG_001-8a>¶
　者為屋之榮飭謂之屋翼者言其軒張如翬斯飛耳¶
陳服於房中西墉下東領北上¶
　註曰墉墻¶
爵弁服纁裳純衣緇帶韎韐¶
　註曰此與君祭之服雜記曰士弁而祭於公爵弁者¶
　冕之次其色赤而㣲黒如爵頭然或謂之緅其布三¶
　十升纁裳淺絳裳凡染絳一入謂之縓再入謂之頳¶
　三入謂之纁朱則四入與純衣絲衣也餘衣皆用布¶
<pb:KR1d0040_WYG_001-8b>¶
　唯冕與爵弁服用絲耳先裳後衣者欲令下近緇明¶
　衣與帶同色韎韐緼韍也士緼韍而幽衡合韋為之¶
　士染以茅蒐因以名焉今齊人名蒨為韎韐韍之制¶
　似韠冠弁者不與衣陳而言於上以冠名服耳¶
皮弁服素積緇帶素韠¶
　註曰此與君視朔之事也皮弁者以白鹿皮為冠象¶
　上古也積猶辟也以素為裳辟蹙其要中皮弁之衣¶
　亦用布十五升其色象焉¶
<pb:KR1d0040_WYG_001-9a>¶
𤣥端𤣥裳黄裳雜裳可也緇帶爵韠¶
　註曰此莫夕於朝之服𤣥端即朝服之衣易其裳耳¶
　上士𤣥裳中士黄裳下士雜裳雜裳者前𤣥後黄易¶
　曰夫𤣥黄者天地之雜也天𤣥而地黄士皆爵韋為¶
　韠其爵同不以𤣥冠名服者是為緇布冠陳之玉藻¶
　曰韠君朱大夫素士爵韋○疏曰大帶所以束衣革¶
　帶所以佩韠及佩玉之等不言革者舉韠有革帶可¶
　知¶
<pb:KR1d0040_WYG_001-9b>¶
緇布冠缺項青組纓屬於缺緇纚廣終幅長六尺皮弁¶
笄爵弁笄緇組紘纁邊同篋¶
　註曰缺讀如有頍者弁之頍緇布冠無笄者著頍韋¶
　髪際結項中隅為四綴以固冠也項中有&KR1362;亦由固¶
　頍為之耳今未冠笄者着卷幘頍象之所生也滕薛¶
　名蔮為頍屬猶着纚今之幘梁也終充也纚一幅長¶
　六尺足以韜髪而結之矣笄今之簪有笄者屈組為¶
　紘垂為飾無笄者纓而結其條纁邊組側赤也同篋¶
<pb:KR1d0040_WYG_001-10a>¶
　謂此以上凡六物隋方曰篋○疏曰隅為四綴以固¶
　冠者言武以下旣别有頍項明於首四隅為綴上綴¶
　於武然後頍項得安穏也項中有&KR1362;言頍之兩頭皆¶
　為&KR1362;别以繩穿&KR1362;中結之後頍得牢固屈組謂以一¶
　絛組於左笄上繫定遶頤下右相向上仰屬於笄屈¶
　繫之有餘因垂為飾無笄則以二絛組兩相屬於頍¶
　旣屬訖則所垂絛於頤下結之隋狹而長也六物謂¶
　頍項青組纓為一物纚為二物二弁笄紘各一通為¶
<pb:KR1d0040_WYG_001-10b>¶
　六物也¶
櫛實于簟¶
　註曰簟笥也¶
蒲筵二在南¶
　註曰筵席也○疏曰二者一東序冠子一户西醴子¶
側尊一甒醴在服北有篚實勺觶角柶脯醢南上¶
　註曰側猶特也無偶曰側置酒曰尊側者無𤣥酒服¶
　北者纁裳北也篚竹器如笭者勺尊升所以㪺酒也¶
<pb:KR1d0040_WYG_001-11a>¶
　爵三升曰觶柶狀如匕以角為之者欲滑也南上者¶
　篚次尊籩豆次篚¶
爵弁皮弁緇布冠各一匴執以待於西坫南南面東上¶
賔升則東面¶
　註曰爵弁者制如冕黒色但無繅耳周禮王之皮弁¶
　會五采玉琪象邸玉笄諸侯及孤卿大夫之冕皮弁¶
　各以其等為之則士之皮弁又無玉象邸飾緇布冠¶
　今小吏冠其遺象也匴竹器名今之冠箱也執之者¶
<pb:KR1d0040_WYG_001-11b>¶
　有司也坫在堂角¶
主人𤣥端爵韠立於阼階下直東序西面¶
　註曰𤣥端士入廟之服也阼猶酢也東階所以答酢¶
　賔客也堂東西牆謂之序¶
兄弟畢袗𤣥立於洗東西面北上¶
　註曰兄弟主人親戚也畢猶盡也袗同也𤣥者𤣥衣¶
　𤣥裳也緇帶韠位在洗東退於主人不爵韠者降於¶
　主人也古文袗為均也¶
<pb:KR1d0040_WYG_001-12a>¶
擯者𤣥端負東塾¶
　註曰東塾門内東堂負之北面○疏曰擯者是主人之¶
　屬中士若下士當服黄裳雜裳○楊氏曰三者皆𤣥¶
　端而於兄弟擯者皆不言如主人服者兄弟衣裳同¶
　而韠異擯者衣韠同而裳異¶
將冠者采衣紒在房中南面¶
　註曰采衣未冠者所服玊藻曰童子之飾也緇布衣¶
　錦縁錦紳并紐錦束髪皆朱錦也紒結髪¶
<pb:KR1d0040_WYG_001-12b>¶
賔如主人服贊者𤣥端從之立於外門之外¶
　註曰外門大門外○疏曰賔與主尊卑同故得如之¶
　贊者皆降主人一等衣冠雖同其裳則異故别𤣥端¶
擯者告¶
　註曰告者出請入告¶
主人迎出門左西面再拜賔答拜¶
　註曰左東也出以東為左入以東為右¶
主人揖贊者與賔揖先入¶
<pb:KR1d0040_WYG_001-13a>¶
　註曰贊者賤揖之而已又與賔揖先入道之贊者隨¶
　賔¶
毎曲揖¶
　註曰周左宗廟入外門將東曲揖直廟將北曲又揖¶
　○疏曰入大門而東則主人在南賔在北俱東向是¶
　一曲故揖也至廟南主人在東賔在西俱北靣是曲¶
　為二揖故云直廟將北曲又揖也¶
至於廟門揖入三揖至於階三讓¶
<pb:KR1d0040_WYG_001-13b>¶
　註曰入門將右曲揖將北曲揖當碑揖○疏曰主人¶
　將右欲背客宜揖將北曲與客相見又揖當碑揖者¶
　碑是庭中之大節又宜揖¶
主人升立於序端西面賔西序東面¶
　註曰主人賔俱升立相鄉¶
贊者盥于洗西升立於房中西面南上¶
　註曰盥於洗西由賔階升也立於房中近其事也南¶
　上尊於主人之賛者¶
<pb:KR1d0040_WYG_001-14a>¶
主人之贊者筵于東序少北西面¶
　註曰主人之賛者其屬中士若下士筵布席也東序¶
　主人位也適子冠於阼少北辟主人¶
將冠者出房南面¶
　註曰南面立於房外之西待賔命○疏曰房外之東¶
　南當阼階是知房外者皆在房外之西故昏禮女出¶
　於母左母在房外之西故得出時在母左也¶
贊者奠纚笄櫛于筵南端¶
<pb:KR1d0040_WYG_001-14b>¶
　註曰賛者賔之賛冠者也奠停也○疏曰前頍項已¶
　下六物同篋今不言纓紘等四物大畧其實皆有可¶
　知¶
賔揖將冠者將冠者即筵坐贊者坐櫛設纚¶
　註曰即就設施¶
賔降主人降賔辭主人對¶
　註曰主人降為賔將盥不敢安位也辭對之辭未聞¶
賔盥卒壹揖壹讓升主人升復初位¶
<pb:KR1d0040_WYG_001-15a>¶
　註曰揖讓皆壹者降於初¶
賔筵前坐正纚興降西階一等執冠者升一等東面授賔¶
　註曰正纚者將加冠宜親之興起也降下也下一等¶
　升一等則中等相授冠緇布冠也¶
賔右手執項左手執前進容乃祝坐如初乃冠興復位贊¶
者卒¶
　註曰進容者行翔而前鶬焉至則立祝坐如初坐筵¶
　前興起也復位西序東面卒謂設缺項結纓也○疏¶
<pb:KR1d0040_WYG_001-15b>¶
　曰執項者冠後為項非頍項其下皮弁爵弁無頍項¶
　皆云執項故知非頍項¶
冠者興賔揖之適房服𤣥端爵韠出房南面¶
　註曰復出房南面者一加禮成觀衆以容體¶
賔揖之即筵坐櫛設笄賔盥正纚如初降二等受皮弁¶
右執項左執前進祝加之如初復位贊者卒紘¶
　註曰卒紘謂繫屬之○疏曰坐櫛者坐訖當脫緇布¶
　冠乃更櫛也設笄者凡諸設笄有二種一是紒内安¶
<pb:KR1d0040_WYG_001-16a>¶
　髪之笄一是弁及冕固冠之笄今此櫛訖未加冠即¶
　言設笄者宜是紒内安髪之笄也其於固冠之笄則¶
　於賔加弁之時自設之可知¶
興賔揖之適房服素積素韠容出房南面¶
　註曰容者再加彌成其儀益繁¶
賔降三等受爵弁加之服纁裳韎韐其他如加皮弁之¶
儀¶
　註曰降三等下至其他謂卒紘容出¶
<pb:KR1d0040_WYG_001-16b>¶
徹皮弁冠櫛筵入於房¶
　註曰徹者賛冠者主人之賛者為之¶
筵於户西南面¶
　註曰筵主人之賛者户西室户西¶
贊者洗于房中側酌醴加柶覆之面葉¶
　註曰房中之洗在北堂直室東隅篚在洗東北面盥¶
　面前也葉柶大端○疏曰側酌者言無人為之薦脯¶
　醢還是此賛者故下直言薦脯醢不言别有人云面¶
<pb:KR1d0040_WYG_001-17a>¶
　葉者賛者面葉授賔賔得面枋授冠者冠者得之面¶
　葉以扱醴而祭¶
賔揖冠者就筵筵西南面賔受醴於户東加柶面枋筵¶
前北面¶
　註曰户東室户東¶
冠者筵西拜受觶賔東面答拜¶
　註曰筵西拜南面拜也賔還答拜於西序之位東面¶
　者明成人與為禮異於答主人○疏曰按鄉飲酒賔¶
<pb:KR1d0040_WYG_001-17b>¶
　於西階上北面答主人拜此東面故云異又昏及聘¶
　禮賔皆云拜送此云答拜者彼醴是主人之物故云¶
　拜送此醴非賔物故云答拜也¶
薦脯醢¶
　註曰賛冠者也¶
冠者即筵坐左執觶右祭脯醢以柶祭醴三興筵末坐¶
啐醴捷柶興降筵坐奠觶拜執觶興賔答拜¶
　註曰捷柶扱柶於醴中¶
<pb:KR1d0040_WYG_001-18a>¶
冠者奠觶于薦東降筵北面坐取脯降自西階適東¶
壁北面見于母¶
　註曰適東壁者出闈門也時母在闈門之外婦人入¶
　廟由闈門¶
母拜受子拜送母又拜¶
　註曰婦人於丈夫雖其子猶俠拜○疏曰不見父與¶
　賔者盖冠畢則已見也不言者從可知也○坡謂母¶
　拜受乃受脯而拜非拜子也婦人於丈夫皆俠拜於¶
<pb:KR1d0040_WYG_001-18b>¶
　子亦然非先拜子也小戴昏義言見於母母拜之恐誤矣¶
賔降直西序東面主人降復初位¶
　註曰初位初至階讓升之位¶
冠者立于西階東南面賔字之冠者對¶
　註曰對應也其辭未聞¶
賔出主人送於廟門外¶
　註曰不出外門將醴之¶
請醴賔賔禮辭許賔就次¶
<pb:KR1d0040_WYG_001-19a>¶
　註曰醴當作禮次門外更衣處也必帷幙簟席為之¶
冠者見于兄弟兄弟再拜冠者答拜見贊者西面拜亦如之¶
　註曰見賛者西面拜則見兄弟東面拜賛者後賔出¶
　○疏曰出亦當就次待禮¶
入見姑姊如見母¶
　註曰入入寢門也廟在寢門外如見母者亦北面姑¶
　與姊亦俠拜也不見妹妹卑¶
乃易服服𤣥冠𤣥端爵韠奠摰見於君遂以摰見於鄉¶
<pb:KR1d0040_WYG_001-19b>¶
大夫鄉先生¶
　註曰易服不朝服者非朝事也摰雉也鄉先生鄉中¶
　老人為鄉大夫致仕者○疏曰初冠時服𤣥端為緇¶
　布冠服緇布冠冠而敝之易服宜服𤣥冠配𤣥端故¶
　兼云𤣥冠朝服與𤣥端同𤣥端則𤣥裳黄裳雜裳黒¶
　履者朝服𤣥冠𤣥端雖同但裳以素而履色白也¶
乃醴賔以壹獻之禮¶
　註曰壹獻者主人獻賔而已即燕無亞獻者獻酢酬¶
<pb:KR1d0040_WYG_001-20a>¶
　賔主人各兩爵而禮成¶
主人酬賔束帛儷皮¶
　註曰飲賔客而從之以財貨曰酬束帛十端也儷皮¶
　兩鹿皮也¶
贊者皆與贊冠者為介¶
　註曰贊者衆賔也皆與亦飲酒為衆賔介賔之輔¶
賔出主人送于外門外再拜歸賔爼¶
　註曰一獻之禮有薦有爼其牲未聞¶
<pb:KR1d0040_WYG_001-20b>¶
若不醴則醮用酒¶
　註曰若不醴謂國有舊俗可行聖人用焉不改者也¶
　酌而無酬酢曰醮○疏曰醴亦無酬酢但醴大古之¶
　物自然質無酬酢此醮用酒酒本有酬酢故無酬酢¶
　得名醮也又云周之適子三加一醴夏商適子三加¶
　三醮是以祝辭醴一而醮三¶
尊于房户之間兩甒有禁𤣥酒在西加勺南枋¶
　註曰房户間者房西室户東也禁承尊之器也名之¶
<pb:KR1d0040_WYG_001-21a>¶
　為禁者因為酒戒也𤣥酒新水也雖今不用猶設之¶
　不忘古也¶
洗有篚在西南順¶
　註曰洗庭洗當東榮篚亦以盛勺觶陳於洗西南順¶
　北為上也¶
始加醮用脯醢賔降取爵于篚辭降如初卒洗升酌¶
　註曰加冠於東序醮之於户西賔降者爵在庭酒在¶
　堂將自酌也凡薦脯醢出自東房¶
<pb:KR1d0040_WYG_001-21b>¶
冠者拜受賔答拜如初¶
　註曰如初如醴禮也於賔答拜賛者則亦薦之¶
冠者升筵坐左執爵右祭脯醢祭酒興筵末坐啐酒降¶
筵拜賔答拜冠者奠爵於薦東立于筵西¶
　註曰冠者立俟賔命賔揖之則就東序之筵¶
徹薦爵筵尊不徹¶
　註曰徹薦與爵者辟後加也不徹筵尊三加可相因¶
　由便也¶
<pb:KR1d0040_WYG_001-22a>¶
加皮弁如初儀再醮攝酒其他皆如初¶
　註曰攝猶整也整酒謂撓之¶
加爵弁如初儀三醮有乾肉折爼嚌之其他如初北面¶
取脯見于母¶
　註曰乾肉牲體之脯也折其體以為爼嚌嘗之¶
若殺則特豚載合升離肺實于鼎設扃鼏¶
　註曰煑於鑊曰亨在鼎曰升在爼曰載載合升者明¶
　亨與載皆合左右胖離割也割肺者使可祭也可嚌¶
<pb:KR1d0040_WYG_001-22b>¶
　也○疏曰凡肺有二種一舉肺二祭肺就舉肺中復¶
　有三稱一名舉肺為食而舉二名離肺三名嚌肺以¶
　齒嚌之此三者為食而有就祭肺中亦有三種一謂¶
　祭肺為祭先而有之二謂刌肺刌切之使斷三謂切¶
　肺即刌肺也三者皆為祭而有¶
始醮如初¶
　註曰亦薦脯醢徹薦爵筵尊不徹矣¶
再醮兩豆葵菹蠃醢兩籩栗脯¶
<pb:KR1d0040_WYG_001-23a>¶
　註曰蠃醢螔蝓醢¶
三醮攝酒如再醮¶
　註曰攝酒如再醮則再醮亦攝之矣¶
加爼嚌之皆如初嚌肺卒醮取籩脯以降如初¶
　註曰加爼嚌之嚌當為祭字之誤也祭爼如初如祭¶
　脯醢○疏曰祭先之法祭乃嚌之又不宜有二嚌故¶
　破加爼之嚌為祭¶
若孤子則父兄戒宿¶
<pb:KR1d0040_WYG_001-23b>¶
　註曰父兄諸父諸兄¶
冠之日主人紒而迎賔拜揖讓立于序端皆如冠主禮¶
於阼¶
　註曰冠主冠者親父若宗兄也¶
凡拜北面于阼階上賔亦北面于西階上答拜¶
　疏曰凡拜者謂初拜至及啐拜之等賔主皆北面與父在¶
　時拜於筵西南面賔拜於序端東面為異也¶
若殺則舉鼎陳於門外直東塾北面¶
<pb:KR1d0040_WYG_001-24a>¶
　註曰孤子得申禮盛之父在有鼎不陳於門外○疏¶
　曰以上文若殺不辨外内類於父在不陳於門外凡¶
　陳鼎在外者賔客之禮也在内者私家之禮是在外¶
　者為盛也¶
若庶子則冠於房外南面遂醮焉¶
　註曰房外謂尊東也不於阼階非代也不醮於客位¶
　成而不尊○疏曰周適子三加一醴夏殷適子三加¶
　三醮是以下文祝辭醴一而醮三至三代庶子皆不¶
<pb:KR1d0040_WYG_001-24b>¶
　見别辭則周之庶子宜依適子用一醮夏殷庶子亦¶
　依三醮三代適子有祝辭若庶子則無故下註云凡¶
　醮者不祝¶
冠者母不在則使人受脯于西階下¶
　疏曰言不在者或歸寜或疾病也¶
戒賔曰某有子某將加布於其首願吾子之敎之也¶
　疏曰布謂緇布冠也¶
賔對曰某不敏恐不能共事以病吾子敢辭主人曰某¶
<pb:KR1d0040_WYG_001-25a>¶
猶願吾子之終教之賔對曰吾子重有命某敢不從¶
宿曰某將加布于某之首吾子將莅之敢宿賔對曰某¶
敢不夙興¶
　註曰莅臨也¶
始加祝曰令月吉日始加元服棄爾㓜志順爾成徳夀¶
考維祺介爾景福¶
　註曰旣冠為成徳祺祥也介景皆大也○朱先生曰¶
　順古與慎通用¶
<pb:KR1d0040_WYG_001-25b>¶
再加曰吉月令辰乃申爾服¶
　註曰申重也¶
敬爾威儀淑慎爾徳眉夀萬年永受胡福¶
　註曰胡猶遐也逺也¶
三加曰以嵗之正以月之令咸加爾服¶
　註曰正猶善也咸皆也皆加女之三服謂緇布皮弁¶
　爵弁也¶
兄弟具在以成厥徳黄耉無疆受天之慶¶
<pb:KR1d0040_WYG_001-26a>¶
　註曰黄黄髪也耉凍梨也皆夀徴也疆境¶
醴辭曰甘醴惟厚嘉薦令芳¶
　註曰嘉善也善薦謂脯醢芳香也¶
拜受祭之以定爾祥承天之休夀考不忘¶
　註曰不忘長有令名¶
醮辭曰旨酒旣清嘉薦亶時¶
　註曰亶誠也¶
始加元服兄弟具來孝友時格永乃保之¶
<pb:KR1d0040_WYG_001-26b>¶
　註曰善父母為孝善兄弟為友時是也格至也永長¶
　也保安也行此乃能保之凡醮者不祝○疏曰言凡¶
　謂庶子也¶
再醮曰旨酒旣湑¶
　註曰湑清也¶
嘉薦伊脯乃申爾服禮儀有序祭此嘉爵承天之祜¶
三醮曰旨酒令芳籩豆有楚咸加爾服肴升折爼承天¶
之慶受福無疆¶
<pb:KR1d0040_WYG_001-27a>¶
　註曰楚陳列之貌肴升折爼亦謂豚¶
字辭曰禮儀旣備令月吉日昭告爾字¶
　註曰昭明也¶
爰字孔嘉髦士攸宜¶
　註曰爰於也孔甚也髦俊也攸所也¶
宜之于假永受保之曰伯某甫仲叔季唯其所當¶
　註曰于猶為也假大也宜之是為大矣伯仲叔季長¶
　㓜之稱甫丈夫之美稱孔子為尼父周大夫有嘉甫¶
<pb:KR1d0040_WYG_001-27b>¶
　宋大夫有孔甫是其類甫字或作父○朱先生曰假¶
　與嘏同福也註非¶
屨夏用葛𤣥端黒屨青絇繶純純博寸¶
　註曰屨者順裳色𤣥端黒屨以𤣥裳為正也絇之言¶
　拘也以為行戒狀如刀衣鼻在屨頭繶縫中紃也純¶
　縁也三者皆青博廣也○疏曰縫中紃者謂牙底相¶
　接之縫中有絛紃也縁者謂繞口縁邊也¶
素積白屨以魁柎之緇絇繶純純博寸¶
<pb:KR1d0040_WYG_001-28a>¶
　註曰魁蜃蛤柎注也¶
爵弁纁屨黒絇繶純純博寸¶
　註曰爵弁屨以黒為飾爵弁尊其屨飾以繢次○疏¶
　曰冬官畫繢之事比方為繡次青與赤是也對方為¶
　繢次青與白是也複下曰舄用繢次禪下曰屨用繡¶
　次今纁屨不以白飾而以黒飾是用繢次○朱先生¶
　曰三屨經不言所陳處注疏亦無明文疑亦在房中¶
　故旣加冠而適房改服即得并易屨而出也¶
<pb:KR1d0040_WYG_001-28b>¶
冬皮屨可也¶
　疏曰春宜從夏秋宜從冬¶
不屨繐屨¶
　註曰繐屨喪屨也縷不灰治曰繐○疏曰言此者欲¶
　見大功未可以冠子恐人以冠子故於屨末因禁之¶
　也¶
記冠義¶
　疏曰凡言記者皆是記經不備兼記經外逺古之言¶
<pb:KR1d0040_WYG_001-29a>¶
　○坡謂記中明引孔子曰則雖未定誰所録要當是¶
　夫子門徒疏謂在子夏之前未之攷也¶
始冠緇布之冠也大古冠布齊則緇之其緌也孔子曰¶
吾未之聞也冠而敝之可也¶
　註曰太古唐虞以上緌纓飾未之聞太古質無飾重¶
　古始冠冠其齊冠白布冠今之喪冠是也○疏曰太¶
　古冠布者謂著白布冠也孔子時有緌者故非之諸¶
　侯則得著緌士冠不得緌也冠而敝之可也者據士¶
<pb:KR1d0040_WYG_001-29b>¶
　以上冠時用之冠訖則敝之不復著也若庶人猶著¶
　之¶
適子冠於阼以著代也醮於客位加有成也三加彌尊¶
諭其志也冠而字之敬其名也¶
　註曰名者質所受於父母冠成人益文故敬之¶
委貌周道也章甫殷道也毋追夏后氏之道也¶
　註曰或謂委道為𤣥冠委猶安也言所以安正容貌¶
　章明也殷質言以表明丈夫也甫或為父母𤼵聲也¶
<pb:KR1d0040_WYG_001-30a>¶
　追猶堆也夏后氏質以其形名之三冠皆所常服以¶
　行道也其制之異同未之聞○疏曰記人歴陳此三¶
　代冠者上緇布冠也諸侯已下始加之冠此委貌之¶
　等記人以經有緇布冠皮弁爵弁𤣥冠故還記緇布¶
　冠以下四種之冠以解經之四者此委貌即解經易¶
　服服𤣥冠是也¶
周弁殷冔夏收¶
　註曰弁名出於槃槃大也言所以自光大也冔名出¶
<pb:KR1d0040_WYG_001-30b>¶
　於幠幠覆也言所以自覆飾也收言所以收歛髪也¶
　齋所服而祭也其制之異未聞¶
三王共皮弁素積¶
　註曰質不變○疏曰此亦三代自天子下至士皆是¶
　再加當在周弁三加之上退之在下者欲見此是三¶
　代之冠百王同之無别代之稱也¶
無大夫冠禮而有其昏禮古者五十而后爵何大夫冠¶
禮之有¶
<pb:KR1d0040_WYG_001-31a>¶
　註曰據時有未冠而命為大夫者周之初禮年未五¶
　十而有賢才者試以大夫之事猶服士服行士禮二¶
　十而冠急成人也五十乃爵重官人也大夫或時改¶
　娶有昏禮是也¶
公侯之有冠禮也夏之末造也¶
　註曰造作也自夏初以上諸侯雖父死子繼年未滿¶
　五十者亦服士服行士禮五十乃命也至其衰末上¶
　下相亂篡弑所由生故作公侯冠禮以正君臣也¶
<pb:KR1d0040_WYG_001-31b>¶
天子之元子猶士也天下無生而貴者也¶
　註曰元子世子也無生而貴皆由下升○疏曰此記¶
　者見天子天子冠時亦依士冠禮故於此兼記之也¶
　天子之元子雖四加與十二而冠其行事猶依士禮¶
　也¶
繼世以立諸侯象賢也¶
　註曰象法也為子孫能法先祖之賢故使之繼世也¶
　○疏曰記此者欲見上言天子之子冠行士禮此諸¶
<pb:KR1d0040_WYG_001-32a>¶
　侯之子冠亦行此禮以此士之子恒為士有繼世之¶
　義諸侯之子亦繼世象父祖之賢雖繼世象賢亦無¶
　生而貴者行士冠禮故記之於此也¶
以官爵人徳之殺也¶
　註曰殺猶衰也徳大者爵以大官徳小者爵以小官¶
　○疏曰記此者欲見仕者從士至大夫而冠無大夫¶
　冠禮者也¶
死而諡今也古者生無爵死無諡¶
<pb:KR1d0040_WYG_001-32b>¶
　註曰今謂周衰記之時也古謂殷殷士生不為爵死¶
　不為諡周制以士為爵死猶不為諡耳下大夫也今¶
　記之時士死則諡之非也諡之由魯莊公始也○疏¶
　曰記此者欲見自上所陳冠禮以士為本者曰無生¶
　而貴皆從士賤者而升也¶
　¶
　¶
　儀禮述註卷一¶

